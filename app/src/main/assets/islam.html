<html>
<head>
    <link rel="stylesheet" href="islam_style.css">
</head>
<body>
<h1>ইসলাম</h1>
<p class="para">আভিধানিক অর্থে ইসলাম শব্দটি(আরবি ভাষায়: الإسلام আল্‌-ইসলাম্‌) "ইসলাম" শব্দের অর্থ "আত্মসমর্পণ",ইসলাম অর্থঃ- শান্তি ও নিরাপত্তা।</p>
<h2>পারিভাষিক অর্থেঃ</h2>
<p class="para">আর ধর্মীয় পরিভাষায় ইসলামের অর্থ সারা বিশ্বের সৃস্টিকর্তা করুণাময় আল্লাহ তায়ালার নিকট আত্মসমর্পণ কর,  আনুগত্য প্রকাশ  ও তাঁহার বিধি-বিধানগুলোকে পালন করা। আল্লাহর প্রেরিত নবী ও রাসুলগণ মানবজাতির পরিপূর্ণ কল্যানের জন্য যে আদর্শ এবং সুষ্ঠ জীবন যাত্রার ব্যবস্থা শিক্ষা দিয়েছেন তাহাই ইসলাম।</p>
<p class="para">সলামের মূল স্তম্ভ পাঁচটি। অর্থাৎ ৫টি স্তম্ভের উপর ইসলামের ভিত্তি স্থাপিত।</p>
<h2>প্রথম স্তম্ভ: ঈমান</h2>
<p class="para">মৌলিক বিষয়ের ওপর ইসলাম ধর্মের ভিত্তি স্থাপিত। তার মধ্যে সর্বপ্রধান হচ্ছে ঈমান। মহান আল্লাহ পবিত্র কোরআনে ও তাঁর রাসুলের (সা.) হাদিসের মাধ্যমে যা কিছু মানবজাতির জন্য প্রেরণ করেছেন তা মনে প্রাণে বিশ্বাস করা এবং মৌখিকভাবে স্বীকৃতি দেওয়া অর্থাৎ মুখে স্বীকার করা কে ঈমান বলে।
    ঈমান শব্দের আভিধানিক অর্থ স্বীকার করা, স্বীকৃতি দেওয়া, মতান্তরে দৃঢ় বিশ্বাস করা। ইসলাম ধর্মে ঈমানের অর্থ অত্যন্ত ব্যাপক।
    ঈমানের সাতটিি স্তম্ভ হচ্ছেঃ</p>
<p class="para">এক. একক ইলাহ হিসেবে আল্লাহকে বিশ্বাস করা।
    দুই. আল্লাহর ফেরেশতাদের প্রতি বিশ্বাস করা।
    তিন. সমস্ত আসমানী কিতাব সমূহতে বিশ্বাস।
    চার. সকল নবী ও রাসূলগণের প্রতি বিশ্বাস।
    পাঁচ.তাক্বদীর বা ভালো মন্দের ওপর আল্লাহর ক্ষমতা রয়েছে বলে বিশ্বাস করা।
    ছয়. আখিরাত বা পরকালের প্রতি বিশ্বাস।
    সাত. মৃত্যুর পর পুনঃজীবিত হওয়ার প্রতি বিশ্বাস</p>
<h2>দ্বিতীয় স্তম্ভ: সালাত</h2>
<p class="para">নামায, নামাজ বা সালাত হল ইসলাম ধর্মের প্রধান ইবাদাত বা উপাসনাকর্ম। প্রতিদিন ৫ ওয়াক্ত নামাজ আদায় করা প্রত্যেক মুসলিমের জন্য আবশ্যক বা ফরজ। নামায ইসলামের পঞ্চস্তম্ভের দ্বিতীয়। ঈমান বা বিশ্বাসের পর নামাযই ইসলামের সবচেয়ে গুরুত্বপূর্ণ স্তম্ভ।</p>
<p class="para">প্রতিদিনের পাঁচ ওয়াক্ত নামাজ:</p>
<ul>
    <li>ফজরের নামাজ</li>
    <li>যোহরের নামাজ</li>
    <li> আসরের নামাজ</li>
    <li>মাগরিবের নামাজ</li>
    <li>এশার নামাজ</li>
</ul>
<h2>তৃৃতীয় স্তম্ভ: সাওম</h2>
<p class="para">রোযা বা রোজা (ফার্সি روزہ রুজ়ে), সাওম (আরবি صوم স্বাউম্‌), বা সিয়াম ইসলাম ধর্মের পাঁচটি মূল ভিত্তির তৃতীয়। সুবহে সাদেক থেকে সূর্যাস্ত পর্যন্ত সকল প্রকার পানাহার,পাপাচার, কামাচার এবং সেই সাথে যাবতীয় ভোগ-বিলাস থেকেও বিরত থাকার নাম রোযা। ইসলামী বিধান অনুসারে, প্রতিটি প্রাপ্তবয়স্ক মুসলমানের জন্য রমজান মাসের প্রতি দিন রোজা রাখা ফরজ, (فرض ফ়ার্দ্ব্‌) যার অর্থ অবশ্য পালনীয়।</p>
<h2>চতুর্থ স্তম্ভ: যাকাত</h2>
<p class="para">যাকাত (আরবি: زكاة‎‎ zakāt, "যা পরিশুদ্ধ করে", আরও আরবি: زكاة ألمال‎‎, "সম্পদের যাকাত") হলো ইসলাম ধর্মের পঞ্চস্তম্ভের একটি। প্রত্যেক স্বাধীন, পূর্ণবয়স্ক মুসলমান নর-নারীকে প্রতি বছর স্বীয় আয় ও সম্পত্তির একটি নির্দিষ্ট অংশ, যদি তা ইসলামী শরিয়ত নির্ধারিত সীমা (নিসাব পরিমাণ) অতিক্রম করে তবে, গরীব-দুঃস্থদের মধ্যে বিতরণের নিয়মকে যাকাত বলা হয়। সাধারণত নির্ধারিত সীমার অধিক সম্পত্তি হিজরি ১ বছর ধরে থাকলে মোট সম্পত্তির ২.৫ শতাংশ (২.৫%) বা ১/৪০ অংশ বিতরণ করতে হয়। ইসলামের পঞ্চস্তম্ভের মধ্যে হজ্জ্ব এবং যাকাত শুধুমাত্র শর্তসাপেক্ষ যে, তা সম্পদশালীদের জন্য ফরয বা আবশ্যিক হয়। মুসলমানদের পবিত্র ধর্মগ্রন্থ কুরআন এ "যাকাত" শব্দের উল্লেখ এসেছে ৩২ বার। নামাজের পরে সবচেয়ে বেশি বার এটি উল্লেখ করা হয়েছে।</p>
<h2>পঞ্চম স্তম্ভ: হজ্জ্ব</h2>
<p class="para">হজ্ব বা হজ্জ বা হজ (আরবি: حج‎‎) ইসলাম ধর্মাবলম্বী অর্থাৎ মুসলমানদের জন্য একটি আবশ্যকীয় ইবাদত বা ধর্মীয় উপাসনা। এটি ইসলাম ধর্মের পঞ্চম স্তম্ভ। শারীরিক ও আর্থিকভাবে সক্ষম প্রত্যেক মুসলমান নর-নারীর জন্য জীবনে একবার হজ্জ্ব সম্পাদন করা ফরজ বা আবশ্যিক। আরবি জিলহজ্জ্ব মাসের ৮ থেকে ১২ তারিখ হজ্জ্বের জন্য নির্ধরিত সময়। হজ পালনের জন্য সৌদি আরবের মক্কা নগরী এবং সন্নিহিত মিনা, আরাফাত, মুজদালিফা প্রভৃতি স্থানে গমন এবং অবস্থান আবশ্যক।</p>
</body>
</html>